<!doctype html>
<html>
<head>
<meta charset="utf-8">
<title>Svenska Nobelpristagare - Fredsarbete</title>
<link href="nobstyle.css" rel="stylesheet" style="text/css">
</head>

<body>
	<div id="ram">
   	  <header>
        	  <h1>Fredsarbete</h1>
        </header>	
        <div id="navtop">
        </div>
        <nav>
        	<ul>
        		<li><a href="nobpris1.html">Startsida</a></li>
                <li><a href="nobkemi.html">Kemi</a></li>
            	<li><a href="noblitteratur.html">Litteratur</a></li>
            	<li><a href="nobfom.html">Fysiologi eller Medicin</a></li>
                <li><a href="nobfred.html">Fredsarbete</a></li>
            	<li><a href="nobekonomi.html">Ekonomi</a></li>
            </ul>
        </nav>
        <article>
        <h2> Alva Myrdal</h2>
        <p> Myrdal, Alva, född Reimer, född 31 januari 1902, död 1 februari 1986, politiker (socialdemokrat), diplomat, riksdagsledamot 1962–70 (första kammaren), konsultativt statsråd 1966–7</p>
        <p> Till yrket seminarielärare, med utbildning i bl.a. psykologi och familjesociologi i Storbritannien, Tyskland, Schweiz och USA som grund, blev Myrdal en uppmärksammad radikal reformivrare på socialpolitikens område före och under andra världskriget. Hon utgav 1934 tillsammans med Gunnar Myrdal den uppmärksammade men sedermera också omdiskuterade boken Kris i befolkningsfrågan med radikala reformkrav för en samhällstillvänd familjepolitik. Myrdal hade många uppdrag inom det social- och skolpolitiska området, som ledamot av bl.a. 1946 års skolkommission (1946–52), kommittén för social upplysning (1946–49, ordförande) och 1968 års beredning om stat och kyrka (1968–72, ordförande). Hon var svenskt sändebud i New Delhi 1955–61 och FN-delegat 1962–73. Myrdal var ledamot av SAP:s programkommission 1944–48.</p>
        <p> Efter hand blev Myrdal mest känd för sina insatser för nedrustning och fred; hon var svensk chefsdelegat vid nedrustningskonferensen i Genève 1962–73 och blev för den uppgiften statsråd 1966. Myrdal hade även många andra internationella uppdrag; bl.a. var hon chef för FN:s avdelning för sociala frågor 1949–50 och chef för UNESCO:s socialvetenskapliga avdelning 1951–55. Hon var ordförande för International Federation of Business and Professional Women 1938–47. År 1976 utkom i Sverige Myrdals uppmärksammade bok Spelet om nedrustningen. År 1982 tilldelades hon Nobels fredspris tillsammans med mexikanen Alfonso García Robles.</p>
        <p> Vid Mälardalens högskola inrättades 2008 en gästprofessur i Alva Myrdals namn för att hedra hennes gärning som forskare, politiker och samhällsdebattör.</p>
        <p>Gift från 1924 med Gunnar Myrdal, mor till Jan Myrdal, Sissela Bok och Kaj Fölster.</p>
        <p> <i> <br>Källa: <a href="http://www.ne.se/uppslagsverk/encyklopedi/l%C3%A5ng/alva-myrdal" target="_blank">www.ne.se</a></i></p>
        <figure>
            	<img src="http://s.fixquotes.com/files/author/alva-myrdal_jgckV.jpg" alt="Alva Myrdal" width="800" height="900">
                <figcaption>Alva Myrdal </figcaption>
        </figure>
        </article>
</div>
</body>
</html>
