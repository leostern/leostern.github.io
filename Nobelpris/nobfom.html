<!doctype html>
<html>
<head>
<meta charset="utf-8">
<title>Svenska Nobelpristagare - Fysiologi eller Medicin</title>
<link href="nobstyle.css" rel="stylesheet" style="text/css">
</head>

<body>
	<div id="ram">
   	  <header>
        	  <h1>Fysiologi eller Medicin</h1>
        </header>	
        <div id="navtop">
        </div>
        <nav>
        	<ul>
        		<li><a href="nobpris1.html">Startsida</a></li>
                <li><a href="nobkemi.html">Kemi</a></li>
            	<li><a href="noblitteratur.html">Litteratur</a></li>
            	<li><a href="nobfom.html">Fysiologi eller Medicin</a></li>
                <li><a href="nobfred.html">Fredsarbete</a></li>
            	<li><a href="nobekonomi.html">Ekonomi</a></li>
            </ul>
        </nav>
        <div id="fomarticle">
        <h2> Arvid Carlsson </h2>
        <p> Carlsson, Arvid, född 25 januari 1923, farmakolog, professor i Göteborg 1959–89; son till Gottfrid Carlsson och bror till Sten Carlsson.</p>
        <p> Arvid Carlsson utbildade sig till läkare vid Lunds universitet och inledde på 1940-talet sin vetenskapliga bana vid farmakologiska institutionen, där han disputerade 1951 och var docent respektive laborator 1952–59.</p>
        <p> Arvid Carlssons serie av banbrytande experimentella upptäckter tog sin början på 1950-talet. Han visade att dopamin är en signalsubstans (neurotransmittor) i hjärnan, inte enbart en kemisk föregångare till noradrenalin som man dittills hade ansett. Vidare fann han att en farmakologiskt framkallad brist på dopamin i hjärnan bl.a. gav upphov till stela och tröga muskelrörelser, ett tillstånd som erinrade om det vid Parkinsons sjukdom. Dessa störningar kunde upphävas om försöksdjuren gavs substansen L-dopa (levodopa), vilken i hjärnan omvandlas till dopamin. Dessa upptäckter inspirerade kliniska forskare till undersökningar som resulterade i att L-dopa (levodopa) är basläkemedlet vid denna sjukdom.</p>
        <p> År 2000 erhöll Arvid Carlsson tillsammans med Eric Kandel och Paul Greengard Nobelpriset i fysiologi eller medicin; den gemensamma prismotiveringen var ”för deras upptäckter rörande signalöverföring i nervsystemet”.</p>
        <p> Efter sin pensionering startade han företaget Carlsson Research AB, där han fram till 2006 fortsatte sitt arbete med att utveckla nya läkemedelssubstanser. Tillsammans med dottern Lena Carlsson (född 1948), vetenskapsjournalist, har Arvid Carlsson givit ut den populärvetenskapliga boken Hjärnans budbärare (1988, reviderad upplaga 2001).</p>
        <figure>
        <p> <i> <br>Källa:http://www.ne.se/uppslagsverk/encyklopedi/l%C3%A5ng/arvid-carlsson</i></p>
            	<img src="http://sahlgrenska.gu.se/digitalAssets/1582/1582903_arvid-carlsson.jpg" alt="Arvid Carlsson">
                <figcaption><p class="smalltext"> <i>Arvid Carlsson</i></p> </figcaption>
            </figure>
         </div>
</div>
</body>
</html>
