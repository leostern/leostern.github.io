<!doctype html>
<html>
<head>
<meta charset="utf-8">
<title>Svenska Nobelpristagare - Ekonomi</title>
<link href="nobstyle.css" rel="stylesheet" style="text/css">
</head>

<body>
	<div id="ram">
   	  <header>
        	  <h1>Ekonomi</h1>
        </header>	
        <div id="navtop">
        </div>
        <nav>
        	<ul>
        		<li><a href="nobpris1.html">Startsida</a></li>
                <li><a href="nobkemi.html">Kemi</a></li>
            	<li><a href="noblitteratur.html">Litteratur</a></li>
            	<li><a href="nobfom.html">Fysiologi eller Medicin</a></li>
                <li><a href="nobfred.html">Fredsarbete</a></li>
            	<li><a href="nobekonomi.html">Ekonomi</a></li>
            </ul>
        </nav>
        <div id="ekarticle">
        <h2>Bertil Ohlin </h2>
        <p> Ohlin, Bertil, född 23 april 1899, död 3 augusti 1979, nationalekonom och politiker (folkpartist), professor vid Köpenhamns universitet 1924–29 och vid Handelshögskolan i Stockholm 1929–65, statsråd 1944–45, riksdagsman 1938–67 (första kammaren till 1944), partiledare 1944–67.</p>
        <p> Ohlin disputerade 1924 på en avhandling om teorin för internationell handel. I denna, och den utvidgade versionen Interregional and International Trade (1933), byggde han vidare på ett arbete av Eli F. Heckscher. Runt 1930 kom Ohlin alltmer att intressera sig för sysselsättningsfrågan.</p>
        <p> Den stora depression som startade i USA 1929 nådde Sverige ett år senare. I Sverige utvecklade Ohlin – tillsammans med andra ekonomer som hörde till Stockholmsskolan – en teori för sysselsättning och nationalinkomst som bär stora likheter med den keynesianska makroteorin.</p>
        <p> År 1977 erhöll han tillsammans med James Meade Sveriges Riksbanks pris i ekonomisk vetenskap till Alfred Nobels minne för sin utveckling av utrikeshandelsteorin</p>
        <p> Ohlin blev 1934 ordförande i det nybildade Folkpartiets ungdomsförbund och invaldes i riksdagen (första kammaren) 1938. År 1944 utsågs han till partiledare och inträdde samtidigt i samlingsregeringen som handelsminister. År 1945 övergick han till andra kammaren. Efter samlingsregeringens avgång sommaren 1945 framträdde Ohlin som ledare för oppositionen mot den socialdemokratiska regeringen och dess planer på förstatliganden och planhushållning. Vid andrakammarvalet 1948 nådde Folkpartiet stora framgångar, dock mest på övriga borgerliga partiers bekostnad. Även vid de efterföljande valen fick Folkpartiet historiskt sett höga röstetal och Ohlin behöll sin ställning som den ledande oppositionspolitikern. Hans mål att nå regeringsmakten via en borgerlig majoritet i riksdagen uppnåddes dock icke, bl.a. på grund av koalitionen mellan Bondeförbundet och socialdemokraterna 1951–57.</p>
        <p> Under den politiska striden om tjänstepensioneringen under andra hälften av 1950-talet var Ohlins mål att dels skapa ett effektivt tjänstepensionssystem, dels nå regeringsmakten. I detta syfte sökte han åstadkomma ett gemensamt borgerligt alternativ. Denna strävan misslyckades, och Ohlin upplevde ATP-striden som en bitter motgång. Han tvingades dela ledarskapet inom oppositionen med högerledaren och fann sin dittills obestridda ledarställning inom Folkpartiet ifrågasatt. Ohlin förblev dock en inflytelserik politiker fram till sin avgång 1967; bl.a. påverkade han starkt utformningen av den nya grundlagen, främst enkammarsystemet och det riksproportionella valsättet.</p>
        <p> Ohlin är en centralgestalt i Folkpartiets 1900-talshistoria och han har på ett avgörande sätt påverkat idéutvecklingen inom partiet. I mitten av 1930-talet utformade han, delvis under inflytande av Keynes, det idésystem som benämns socialliberalismen. Dess innebörd är att staten i en marknadsekonomi också har ett ansvar för människors trygghet och för att förbättra levnadsvillkoren för de sämst ställda – en del av befolkningen som han benämnde ”det glömda Sverige”. Sina tankegångar vid denna tid sammanfattade Ohlin i skriften Fri eller dirigerad ekonomi 1936. Som nationalekonom var han speciellt väl skickad att ta upp debatten med efterkrigstidens socialistiska idéer. Han bidrog dessutom till en modernisering av partiväsendet och av den politiska processen, bl.a. genom den nya grundlagen. Hans kunnighet och receptivitet är omvittnad, och även om han inte var en i egentlig mening folklig politiker vann han stöd och respekt i breda folklager.</p>
        <p> <i> <br>Källa:http://www.ne.se/uppslagsverk/encyklopedi/l%C3%A5ng/bertil-ohlin</i></p>
        <figure>
            	<img src="http://static-cdn.sr.se/sida/images/1602/1236463_520_278.jpg?preset=article" alt="Bertil Ohlin">
                <figcaption><p class="smalltext"> <i>Bertil Ohlin</i></p> </figcaption>
        </figure>
        </div>
</div>
</body>
</html>
